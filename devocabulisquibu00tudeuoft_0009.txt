Ι.

Ichneutarum Sophocleorum fragmenta illa pretiosissima, quae e solo
Aegypti arido in lucem reddita Arturus S. Hunt, vir doctissimus
harumque rerum longe peritissimus, publici iuris fecit, eaque, quae
ad explicandum argumentum viri docti scripserant, ego cum perle-
gerem, duas praecipue res notavi. primum indolem fabularum saty-
ricarum artemque, qua Sophocles etiam in huiusmodi fabulis com·
ponendis excelluerit, hisce reliquiis iam non mediocriter esse illustra-
tam, deinde vero multa adhuc restare, quae, etiamsi viri multi eique
sagacissimi his rebus operam dederunt, nondum penitus essent cx-
plicata. In primis autem facere non potui, quin animadverterem
hanc fabulam, 6111118· 83116 vix dimidia pars est servata, satis multa
praebere, quae ad lexicon Sophocleum addenda esse viderentur. Qua
de causa mihi proposui, ut non solum vocabula Ichneutarum non
antehac in fabulis fabularumque reliquiis Sophocleis reperta, sed etiam
ea, quae in hac fabula significationem ab exemplis Sophocleis adhuc
cognitis discrepantem prae se ferrent, quantum quidem per me fieri
posset, enucleare conarer. Ac praecipue id egi, ut quemnam locum illa
vocabula in historia ut ita dicam linguae Graecae obtinere censenda
essent, exquirerem. Ad omnia vero perscrutanda linguae Graecae
monumenta cum nec tempus neque vires sufficerent, quae iam antea
vel lexica vel alia huiusmodi opera a viris doctis confecta omnibus—
que fere cognita exstarent, horum tantum habere rationem rerum
necessitate coactus esse videbar. Sperare tamen ausus sum iis, quae
hoc modo ego colligerem, aliquantulum certe illustrari eam quaes-

