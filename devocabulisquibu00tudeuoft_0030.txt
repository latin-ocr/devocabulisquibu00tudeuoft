22 ⁴ L. O.Tn.Tnnmnn. BXIV.4

ἢ ὄφεως· καὶ τῶν ἐκδυομένων sed etiam εἶδος ὀρνέου dicit nullis
exemplis e scriptoribus Graecis adductis. ⁷

Carolus Robert‚ vir clarissimus (Hermes 47 pp. 548—549) Si-
lenum in vv. 170—196 Satyros singulos vestigia boum indagantes
nominatim adhortatum esse opinatus est. Ingeniose eni-m coniecit
versus 170 et sequentes, qui in papyro choro sunt tributi, maximam
partem Sileno esse adiudicandos. Versibus admodum mutilatis certo
argui non potest, quot choreutarum hoc modo nominati sint. Integra '
enim, ut videntur, haec sunt nomina: Γ ράπις (177), Δράκις (177),
Οιῗρίας (178), Στράτιος (183). Etiam Τρέ[χις] (188) et Κρ[ο]κί[ας]
vel Κρ[ε]κι’[ας] (186) et Μέθυ[σος] vel Μεθύων] (179) nomina esse
conicere licet, etsi quae supplevit Robert incerta sunt. Omnino
autem sententia illa, etsi primo aspectu aliquid novi et inopinati
habere videatur, quantum equidem iudicare possum, admodum est
approbanda. Chorus sane tragicus totus unius, ut verbis illis utar Hora·
tianis‚ actoris pasrtes officiumque virile defendere
personamque plerumque civitatis vel consilii vel catervae cuiusdam ge-
rere solet. At cum in fabulis tragicis nonnullis chorus re vera particeps
est actionis, tum in fabulis comicis choreutarum partes nonnumquam
distinctas esse iam Vollgraff ad confirmandam Roberti opinionem
indicavit (Mnemosyne NS. 42 p. 165). Ostendit enim in quibusdam
comoediis Aristophanis choreutas singulos nominatim appellatos esse,
quod vel pluribus quam quae attulit exemplis, si necesse sit, con-
firmari potest. Et certe quidem nomina, quibus Choreutae appellan-
tur. partim saltem ad indolem fabularum accommodata⁴ sunt.⁴ Ari-
stophanes enim in Acharnensibus inter alia choreutarum nomina
Μαριλάδης (609), et Πρινίδης (612) carbonariis aptissima affert,
in Pace (1142) Κωμαρχίδην rusticum nominat, in Lysistrata Νικο- ’
δίκην (321) et Ῥοδίππην (370) feminas appellat. Alia choreutarum
nomina, quae his in comoediis inveniuntur, fabularum singularum
indoli non adaptata esse videntur. Nomina autem Satyrorum, quibus
Robert Sophoclem hic usum esse putat, iis aptissima sunt. Alia enim
corporis habitum indicant, ut Γροὶπις, Δράκις, Κροκέας (Kos-nm),
alia indolem, ut Τρέχις, Μέθυσος Στράτιος. Utrum Ου’ρίας ad spe-
ciem an ad indolem respiciat, diiudicari non potest, etsi ei magis

